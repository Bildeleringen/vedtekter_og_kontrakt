![DELE](./images/dele_logo.svg)

Behandling av personopplysninger i Dele
=======================================

Når du bruker reservasjonssystemet Dele vil Bilparaplyen AS behandle
personopplysninger om deg. Nedenfor finner du derfor informasjon om
personopplysninger som samles inn, hvorfor vi gjør dette og dine rettigheter
knyttet til behandlingen av personopplysningene.

Behandlingsansvarlig for personopplysningene vi behandler er Bilparaplyen AS
ved daglig leder Arne Krogh Riise.

## Kontaktinformasjon

    Adresse: Kanalveien 107, 5068 Bergen
    E-post: info@dele.no
    Telefon: 53 69 90 10
    Organisasjonsnr.: 920 875 696

For spørsmål du måtte ha om vår behandling av dine personopplysninger kan du
kontakte oss på adressen over.

## Hvorfor samler vi inn personopplysninger og hva slags informasjon samler vi inn

Vi samler inn og bruker dine personopplysninger til ulike formål avhengig av
hvem du er og hvordan vi kommer i kontakt med deg. Vi samler inn følgende
personopplysninger til formålene angitt her:

1. Registrering av førerkort: Vi er pålagt etter veitrafikkloven å sjekke at de
   vi låner ut bil til har gyldig førerkort. Alle brukere som registrerer seg
   må derfor laste opp bilde av førerkortet sitt eller bruke Vipps for å
   bekrefte førerkortet via vegvesen.no.
2. Bestilling av bil: Navn, telefonnummer, e-postadresse, postadresse og
   eventuelle personopplysninger som måtte følge av din registrering hos oss.
   Behandlingen av personopplysninger skjer på grunnlag av en
   interesseavveining. Vi har vurdert det slik at dette er nødvendig for å oss
   for å hjelpe deg.
3. Bruk av våre biler: Dersom bilen ikke er tilbake innen leietidens utløp, vil
   bilens GPS posisjon kunne spores.
4. Turdata fra bilbruk: Start og slutt for bestillinger, pris, sted og tid for
   bompasseringer og parkering. Benyttes for å kunne fakturere korrekt til
   medlemmene.
5. Fakturering: Navn, telefonnummer, e-postadresse, postadresse og
   eventuellepersonopplysninger som måtte følge av din registrering hos oss.
   Behandlingen av personopplysninger skjer for å kunne ta betalt for våre
   tjenester.
6. Sende ut nyhetsbrev: Vi sender ut nyhetsbrev på e-post med viktig
   informasjon om driften og du plikter å motta disse.
7. Besvare henvendelser som kommer inn til oss: Navn, telefonnummer,
   epostadresse og eventuelle personopplysninger som måtte følge av
   henvendelsen. Behandlingen av personopplysninger skjer på grunnlag av en
   interesseavveining. Vi har vurdert det slik at dette ofte er nødvendig for å
   oss for å hjelpe deg med det du lurer på.
8. Rekruttering til nye stillinger oss hos: CV, søknad, attester og referanser.
   Behandling av personopplysninger skjer på grunnlag av samtykke som du har
   gitt.

## 1. Utlevering av personopplysninger til andre

Vi gir tilgang til relevante personopplysninger og bruksdata til Bildeleringen
SA og Trondheim Bilkollektiv SA.

Vi gir ikke personopplysningene dine videre til andre med mindre det foreligger
et lovlig grunnlag for slik utlevering. Eksempler på slikt grunnlag vil typisk
være en avtale med deg eller et lovgrunnlag som pålegger oss å gi ut
informasjonen.

Bilparaplyen AS bruker databehandlere til å samle inn, lagre eller
personopplysninger på våre vegne. I slike tilfeller har vi inngått avtaler for
å ivareta informasjonssikkerheten i alle ledd av behandlingen. Vi bruker ikke
cookies til dette. Vi benytter oss av følgende databehandlere per i dag:

* Coralogix, brukes til diagnostisering og feilretting. Kan inneholde alle
  personopplysningene over unntatt personnummer, som skal være fjernet. Deles
  ikke med noen tredjepart.
* Tripletex, leverandør av regnskapssystem og fakturering
* LogRocket: Bruksinfo av app.dele.no. Brukes til bugfixing og bruksanalyse.
  Deles ikke videre.
* Postmark: Navn og epost. Brukes til utsending av epost til medlemmer. Deles
  ikke videre
* Convadis, leverer styringsboksene i bilene, og servertjenester i tilknytning
  til dette, og GPS-sporing.
* Zoho.com programvare for dataanalyse. Benyttes for å analysere turdata og
  faktureringsdata for å forbedre bildeleringens tjenester for medlemmene.
* Vipps: Betalinger gjort med Vipps lagres i Vipps

All behandling av personopplysninger som vi foretar skjer innenfor
EU/EØSområdet.

## 2. Lagringstid

Vi lagrer dine personopplysninger hos oss så lenge det er nødvendig for det
formål personopplysningene ble samlet inn for.

Dette betyr for eksempel at personopplysninger som vi behandler på grunnlag av
ditt samtykke slettes, hvis du trekker ditt samtykke. Personopplysninger vi
behandler for å oppfylle en avtale med deg slettes når avtalen er oppfylt og
alle plikter som følger av avtaleforholdet er oppfylt.

## 3. Dine rettigheter når vi behandler personopplysninger om deg

Du har rett til å kreve innsyn, retting eller sletting av personopplysningene
vi behandler om deg. Du har videre rett til å kreve begrenset behandling, rette
innsigelse mot behandlingen og kreve rett til dataportabilitet. Du kan lese mer
om innholdet i disse rettighetene på Datatilsynets nettside:

[www.datatilsynet.no](https://www.datatilsynet.no)

For å ta i bruk dine rettigheter må du henvende deg til oss på e-postadresse
som nevnt ovenfor. Vi vil svare på din henvendelse til oss så fort som mulig,
og senest innen 30 dager.

Vi vil be deg om å bekrefte identiteten din eller å oppgi ytterligere
informasjon før vi lar deg ta i bruk dine rettigheter overfor oss. Dette gjør
vi for å være sikre på at vi kun gir tilgang til dine personopplysninger til
deg - og ikke noen som gir seg ut for å være deg.

Du kan til enhver tid trekke tilbake ditt samtykke for behandling av
personopplysninger hos oss. Den enkleste måten å gjøre dette på, er henvende
deg til oss på e-postadresse som nevnt ovenfor.

## 4. Klager

Dersom du mener at vår behandling av personopplysninger ikke stemmer med det vi
har beskrevet her eller at vi på andre måter bryter personvernlovgivningen, så
kan du klage til Datatilsynet. Du finner informasjon om hvordan kontakte
Datatilsynet på Datatilsynets nettsider:

[www.datatilsynet.no](https://www.datatilsynet.no)

## 5. Endringer

Hvis det skulle skje endring av våre tjenester eller endringer i regelverket om
behandling av personopplysninger, kan det medføre forandring i informasjonen du
er gitt her. Hvis vi har dine kontaktopplysninger vil vi gjøre deg oppmerksom
på disse forandringene. Ellers vil oppdatert informasjon alltid finnes lett
tilgjengelig på vår nettside.

![DELE](./images/dele_logo.svg)
